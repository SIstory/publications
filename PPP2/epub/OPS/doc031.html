<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 31 Politični cilji in načela Združenja slovenskih avtonomistov, oblikovana na seji njegovega načelstva 28. junija 1922</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="head-202">Dok. št. 31</span><br class="subtitle"/><span class="subtitle" id="head-203">Politični cilji in načela Združenja slovenskih avtonomistov, oblikovana na seji njegovega načelstva 28. junija 1922<span id="ftn139_return"><a class="notelink" title="Avtonomist, leto II, št. 26, 1. 7. 1922, Iz naše organizacije." href="#ftn139"><sup>139</sup></a></span></span></h1><div class="chapter" id="doc031"><p id="p-524"><span style="font-style:italic">Naše “Združenje” ni nobena politična stranka, temveč le neodvisna propagandna politična organizacija za dosego konkretnega cilja</span>, to je za dosego revizije sedanje nedemokratične ustave in za novo notranjo ureditev naše države. Te cilje je načelstvo ugotovilo tako: Glede notranje drž.[avne] ureditve smo v načelu federalisti, ker zahtevamo zakonodajno avtonomijo nedeljene Slovenije ter najširšo suvereno samoupravo ljudstva. Smo toraj za enakopravnost vseh t[r]eh<span id="ftn140_return"><a class="notelink" title="Slovencev, Hrvatov in Srbov." href="#ftn140"><sup>140</sup></a></span> narodov in vseh verstev. V socialnem pogledu smo za pravično razdelitev državnih in družabnih bremen v tem smislu, da dobi <span style="font-style:italic">produktivno delo</span> odločilen vpliv na vodstvo vseh javnih zadev. Kmet in delavec vzdržujeta državo, zato gre v njej njima prva beseda! Glede zunanje politike smo načelno za združitev z Bolgari v eno južnoslovansko državo, vslad česar smo tudi načelni republikanci. Pozdravljamo boj primorskih Slovencev za dosego avtonomije.<span id="ftn141_return"><a class="notelink" title="Mišljeno je prizadevanje slovenskih (in hrvaških) članov v izrednem pokrajinskem odboru za Goriško, izrednem odboru za Istro ter v deželni in državni …" href="#ftn141"><sup>141</sup></a></span></p><p id="p-525">(...)</p><p id="p-526">“Združenje slovenskih avtonomistov” ugotavlja, da načelno ne odklanja lojalnega idejnega sodelovanja s tistimi slov.[enskimi] političnimi strankami ali skupinami, ki so načelno avtonomistične ali federalistične v slučaju narodno-politične ali narodno-kulturne potrebe.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn139"><p><a class="link_return" title="Pojdi nazaj k besedilu" href="#ftn139_return"><sup>139.</sup></a> <span class="noteBody"><span style="font-style:italic">Avtonomist</span>, leto II, št. 26, 1. 7. 1922, Iz naše organizacije.</span></p></div><div class="note" id="ftn140"><p><a class="link_return" title="Pojdi nazaj k besedilu" href="#ftn140_return"><sup>140.</sup></a> <span class="noteBody">Slovencev, Hrvatov in Srbov.</span></p></div><div class="note" id="ftn141"><p><a class="link_return" title="Pojdi nazaj k besedilu" href="#ftn141_return"><sup>141.</sup></a> <span class="noteBody">Mišljeno je prizadevanje slovenskih (in hrvaških) članov v izrednem pokrajinskem odboru za Goriško, izrednem odboru za Istro ter v deželni in državni posvetovalni komisiji za Julijsko krajino za avtonomni položaj Slovencev (in Hrvatov) v Kraljevini Italiji. Te organe je vključno z Osrednjim uradom za nove pokrajine razpustila fašistična vlada, ko je oktobra 1922 prevzela oblast.</span></p></div></div></div></body></html>