<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 23 Avtonomistični državnopravni program Slovenske ljudske stranke predložen v ustavodajni skupščini Kraljevine Srbov, Hrvatov in Slovencev 12. februarja 1921</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="head-151">Dok. št. 23</span><br class="subtitle"/><span class="subtitle" id="head-152">Avtonomistični državnopravni program Slovenske ljudske stranke predložen v ustavodajni skupščini Kraljevine Srbov, Hrvatov in Slovencev 12. februarja 1921<span id="ftn112_return"><a class="notelink" title="Stenografske beleške : rad Ustavnog odbora Ustavotvorne skupštine Kraljevine Srba, Hrvata i Slovenaca, III : sednica XXVI.–XL. Zagreb : Ustavotvorna s…" href="#ftn112"><sup>112</sup></a></span></span></h1><div class="chapter" id="doc023"><div class="teidiv2" id="index-body.1_div.4_div.3_div.1"><h3><span class="head" id="head-153">Član 1.</span></h3><p id="p-351">Kraljevina <span style="font-style:italic">Jugoslavija</span> država Srba, Hrvata i Slovenaca je ustavna, parlamentarna i nasljedna Monarhija.</p><p id="p-352">(...)<span id="ftn113_return"><a class="notelink" title="Izpuščen je del besedila, ki se nanaša na dopolnila k posameznim členom vladinega ustavnega predloga in na že oblikovana stališča Slovenske ljudske st…" href="#ftn113"><sup>113</sup></a></span></p></div><div class="teidiv2" id="index-body.1_div.4_div.3_div.2"><h3><span class="head" id="head-154">Član 90.</span></h3><p id="p-353">Država Srba, Hrvata i Slovenaca deli se na pokrajine, okruge, (županije) i opštine. Pokrajine su ove;</p><ol class="numbered"><li class="item" id="list-44.1">Srbija,</li><li class="item" id="list-44.2">Hrvatska i Slavonija sa Međimurjem,</li><li class="item" id="list-44.3">Bosna i Hercegovina sa Dalmacijom,</li><li class="item" id="list-44.4">Crna Gora,</li><li class="item" id="list-44.5">Vojvodina,</li><li class="item" id="list-44.6">Slovenačka sa Prekomurjem.</li></ol></div><div class="teidiv2" id="index-body.1_div.4_div.3_div.3"><h3><span class="head" id="head-155">Član 91.</span></h3><p id="p-354">Pokrajine se dele na okruge i opštine, koje su isto tako kao i pokrajine pravna lica po javnom i privatnom pravu. Okruzi (županije), srezovi (kotari) i opštine samoupravne su jedinice.</p></div><div class="teidiv2" id="index-body.1_div.4_div.3_div.4"><h3><span class="head" id="head-156">Član 92.</span></h3><p id="p-355">Svaka pokrajina, okrug (županija), srez (kotar) in opština ima svoju Skupštinu, odnosno svoj odbor. Pokrajinska i okružna skupština biraju sebi svoje predsedništvo.</p></div><div class="teidiv2" id="index-body.1_div.4_div.3_div.5"><h3><span class="head" id="head-157">Član 93.</span></h3><p id="p-356">Pokrajina ima svoju Vladu, koju Predsednik sastavlja. Pokrajinska Vlada je najviši izvršni organ pokrajinske samouprave.</p><p id="p-357">Samouprava obuhvata:</p><ol class="numbered"><li class="item" id="list-45.1">Unutarnje poslove,</li><li class="item" id="list-45.2">Trgovinu i obrt,</li><li class="item" id="list-45.3">Građevinu,</li><li class="item" id="list-45.4">Šume i rude,</li><li class="item" id="list-45.5">Poljoprivredu,</li><li class="item" id="list-45.6">Agrarnu reformu,</li><li class="item" id="list-45.7">Ishranu,</li><li class="item" id="list-45.8">Prosvetu i veru,</li><li class="item" id="list-45.9">Zdravlje,</li><li class="item" id="list-45.10">Socijalnu politiku,</li><li class="item" id="list-45.11">Pravosuđe,</li><li class="item" id="list-45.12">Finansije.</li></ol></div><div class="teidiv2" id="index-body.1_div.4_div.3_div.6"><h3><span class="head" id="head-158">Član 94.</span></h3><p id="p-358">Predsednika pokrajinske Vlade postavlja Vladaoc na podlagi Ministarskog Saveta, koji se bira od tri kandidata, koje je pokrajinska skupština odredila iz svoje sredine. Vladaoc ga tako isto razrešuje od njegove dužnosti.</p></div><div class="teidiv2" id="index-body.1_div.4_div.3_div.7"><h3><span class="head" id="head-159">Član 95.</span></h3><p id="p-359">Predsednik Pokrajinske vlade i njeni članovi odgovorni su u svim autonomnim stvarima Pokrajinskoj Skupštini. Protiv njihovih rešenja u autonomnim stvarima nije nikakva žalba dopuštena, nego jedino Pokrajinskom Upravnom Sudu.</p></div><div class="teidiv2" id="index-body.1_div.4_div.3_div.8"><h3><span class="head" id="head-160">Član 96.</span></h3><p id="p-360">Nadležni članovi Pokrajinske Vlade vrše poslove državne uprave u pokrajini, koji se odnose na autonomne resore. Predsednik Pokrajinske Vlade stoji na čelu cele civilne državne uprave u pokrajini. Članovi Pokrajinske Vlade odgovorni su u toj funkciji resornim ministrima, predsednik Pokrajinske Vlade pak Ministarskom Savetu.</p></div><div class="teidiv2" id="index-body.1_div.4_div.3_div.9"><h3><span class="head" id="head-161">Član 97.</span></h3><p id="p-361">Pokrajinska Vlada postavlja, premešta i odpušta činovnike sviju resora, kojima ona upravlja. Postavljanje, premeštaj ili otpuštanje činovnika od VI. činovničkog razreda na više, mora nadležni Ministar odobriti. Premeštaj činovnika iz resora, kojim upravlja Pokrajinska Vlada, u područje druge Pokrajinske Vlade ili u Ministarstvo i obratno, spada u djelokrug nadležnih resornih ministara, koji su pak pri tome vezani na saglasnost dotičnih Pokrajinskih vlada. Svi činovnici postavljeni od Pokrajinske Vlade, njoj su odgovorni.</p></div><div class="teidiv2" id="index-body.1_div.4_div.3_div.10"><h3><span class="head" id="head-162">Član 98.</span></h3><p id="p-362">Činovnici onih grana državne uprave u pokrajinama, kojima ne upravlja Pokrajinska Vlada, odgovorni su nadležnom Ministru, koji ih u sopstvenom delokrugu postavlja, premešta i otpušta. Načelnike najviših upravnih jedinica ove vrste u pokrajini postavlja, premešta i otpušta nadležni ministar u dogovoru sa Predsednikom Pokrajinske Vlade. U svima važnim stvarima ovi načelnici opšte sa nadležnim Ministrom preko Predsednika Pokrajinske Vlade.</p></div><div class="teidiv2" id="index-body.1_div.4_div.3_div.11"><h3><span class="head" id="head-163">Član 99.</span></h3><p id="p-363">U sporovima između raznih Pokrajinskih Vlada, kao i u sporovima između pokrajinske i centralne vlade, sudi naročiti državni sud.</p></div><div class="teidiv2" id="index-body.1_div.4_div.3_div.12"><h3><span class="head" id="head-164">Član 100.</span></h3><p id="p-364">Pored terno<span id="ftn114_return"><a class="notelink" title="Izžrebanega." href="#ftn114"><sup>114</sup></a></span> predloga za Predsednika Pokrajinske Vlade, poslovi Pokrajinske Skupštine sastoje se naročito još u sledećem:</p><ol class="numbered"><li class="item" id="list-46.1">Zakonodavstvo u svima stvarima, koje nisu izričito zadržate za državno zakonodavstvo;</li><li class="item" id="list-46.2">Briga za važna javna postrojenja, koja prestižu delokrug pojedinih okruga (županija);</li><li class="item" id="list-46.3">Pokrajinske finansije:<ol class="ordered:a" type="a"><li class="item" id="d45e2794">raspolaganje sa pokrajinskom imovinom i pokrajinskom javnom svojinom. Pokrajini pripada cela imovina bivše državne i autonomne uprave, u koliko je ona prema gornjim odredbama primi;</li><li class="item" id="d45e2796">rešavanje o pokrajinskim porezima.</li></ol></li></ol><p id="p-365">Pokrajinska samouprava zadržava naročito:</p><ol class="numbered"><li class="item" id="list-48.1">Dohotke od autonomnih resora i preduzeća;</li><li class="item" id="list-48.2">Dodatak na podjednak državni progresivni porez na dohotke;</li><li class="item" id="list-48.3">Posebne poreze kao zemljarinu, kućarinu (razrednu i najemnu), porez na dobit (opšti i posebni), porez na povećanje vrednosti, porez na spekulacije i berzanske poslove, ostavinski porez, porez na imovinu i t. d.;</li><li class="item" id="list-48.4">Trošarinu, koja ne sme postojati za najvažnije potrebe života;<ol class="ordered:c" type="c"><li class="item" id="d45e2811">pozajmice i konventiranje pokrajinskih dugova;</li><li class="item" id="d45e2813">rešavanje o pokrajinskom godišnjem proračunu i računskom zaključku.</li></ol></li><li class="item" id="list-48.5">Adminitrativni nadzor nad okruzima, srezovima i opštinama u stvarima okružne, sreske i opštinske samouprave.</li></ol></div><div class="teidiv2" id="index-body.1_div.4_div.3_div.13"><h3><span class="head" id="head-165">Član 101.</span></h3><p id="p-366">Pokrajinska Skupština mora se sazvati bar dva puta godišnje. U prvom zasedavanju rešava pokrajinski proračun za iduću godinu po predlogu Pokrajinske Vlade, u drugom pak zasjedavanju rešava o računskom zaključku. Pokrajinska Skupština mora se sazvati ako to smatra za potrebno pokrajinska Vlada, odnosno njen Predsednik, ili ako to zahteva polovina njenih članova. Ako se u poslednjem slučaju Skupština ne sazove u roku od tri mjeseca, može se sama sastati na zasjedanje.</p></div><div class="teidiv2" id="index-body.1_div.4_div.3_div.14"><h3><span class="head" id="head-166">Član 102.</span></h3><p id="p-367">Zakone, koje reši Pokrajinska Skupština, predlaže Predsednik Pokrajinske Vlade preko Ministarskog Saveta Vladaocu na odobrenje pre nego što ih objavi. Ako se zakon ne odobri u roku od dva mjeseca, a i ne vrati Predsedništvu Pokrajinske Vlade, da bi ga mogla Skupština ponovo uzeti u pretres, onda može Predsednik Pokrajinske vlade, ako ga Pokrajinska Skupština izrično ovlasti, taj zakon objaviti.</p></div><div class="teidiv2" id="index-body.1_div.4_div.3_div.15"><h3><span class="head" id="head-167">Član 102. a.</span></h3><p id="p-368">Pokrajinska Vlada izdaje izvršne naredbe za sve pokrajinske kao i državne zakone.</p></div><div class="teidiv2" id="index-body.1_div.4_div.3_div.16"><h3><span class="head" id="head-168">Član 102. b.</span></h3><p id="p-369">Okružnog načelnika postavlja Pokrajinska Vlada, birajuči ga od tri dovoljno kvalifikovana kandidata, koje predlaže okružna skupština. Postavljanje mora odobriti Ministar Unutrašnjih Dela.</p></div><div class="teidiv2" id="index-body.1_div.4_div.3_div.17"><h3><span class="head" id="head-169">Član 102. c.</span></h3><p id="p-370">Pored terno predloga za okružnog načelnika poslovi okružne skupštine sastoje se naročito u sledećem:</p><ol class="numbered"><li class="1.)" id="list-50.1">Briga za javna postrojenja;</li><li class="2.)" id="list-50.2">Raspolaganje sa okružnom imovinom i svojinom;</li><li class="3.)" id="list-50.3">Briga za okružne finansije;</li><li class="4.)" id="list-50.4">Rešavanje o okružnom proračunu i računskom zaključku.</li></ol></div></div><!--Notes in [div]--><div class="notes"><div class="noteHeading">Opombe</div><div class="note" id="ftn112"><p><a class="link_return" title="Pojdi nazaj k besedilu" href="#ftn112_return"><sup>112.</sup></a> <span class="noteBody"><span style="font-style:italic">Stenografske beleške : rad Ustavnog odbora Ustavotvorne skupštine Kraljevine Srba, Hrvata i Slovenaca, III : sednica XXVI.–XL.</span> Zagreb : Ustavotvorna skupština Kraljevine Srba, Hrvata i Slovenaca, [1921], Dodatek: Odvojeno mišljenje Jugoslovenskoga Kluba o nacrtu Ustava predloženog od Ustavnog Odbora, str. 3, 8–12.</span></p></div><div class="note" id="ftn113"><p><a class="link_return" title="Pojdi nazaj k besedilu" href="#ftn113_return"><sup>113.</sup></a> <span class="noteBody">Izpuščen je del besedila, ki se nanaša na dopolnila k posameznim členom vladinega ustavnega predloga in na že oblikovana stališča Slovenske ljudske stranke o socialnoekonomskih pravicah in dolžnostih državljanov. Posebne spremembe, ki so bile poudarjene v tem delu besedila, je predstavljala le zahteva po uvedbi dveh koordiniranih zakonodajnih skupščin (zbornic) – politične in socialnoekonomske.</span></p></div><div class="note" id="ftn114"><p><a class="link_return" title="Pojdi nazaj k besedilu" href="#ftn114_return"><sup>114.</sup></a> <span class="noteBody">Izžrebanega.</span></p></div></div></div></body></html>