<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dok. št. 30 Politična izhodišča delovanja Združenja slovenskih avtonomistov</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="head-200">Dok. št. 30</span><br class="subtitle"/><span class="subtitle" id="head-201">Politična izhodišča delovanja Združenja slovenskih avtonomistov<span id="ftn137_return"><a class="notelink" title="Avtonomist, leto II, št. 23, 10. 6. 1922, Organizacijska vest. – ZSA so ustanovili 1. 6. 1922 v Ljubljani." href="#ftn137"><sup>137</sup></a></span></span></h1><div class="chapter" id="doc030"><p id="p-523"><span style="font-style:italic">“Združenje”</span> [slovenskih avtonomistov] je politična organizacija vseh tistih zavednih in neodvisnih ljudi, ki hočejo delati za avtonomijo Slovenije v tej državi na podlagi svobodne upravne in zakonodajne <span style="font-style:italic">samoodločbe</span> njenega <span style="font-style:italic">kmečko-delavskega</span> prebivalstva v protikapitalističnem smislu! <span style="font-style:italic">“Združenju”</span> se prišteva danes že prav dolga vrsta najboljših mož našega ljudstva iz vrst učenjakov, javnih delavcev ter priprostih državljanov. <span style="font-style:italic">“Združenje”</span> se hoče boriti za svoj smoter z uma svitlim mečem in vzdržati kontakt z našim narodom onstran laške meje, nadalje pa predvsem prijateljstvo s <span style="font-style:italic">Hrvati</span>. <span style="font-style:italic">V dnevne</span> politične boje se <span style="font-style:italic">“Združenje”</span> ne namerava mešati, če pa postane to <span style="font-style:italic">potrebno</span> zaradi načelne ali taktične nezanesljivosti te ali one stranke slovenske, pojde pa tudi v politični boj samostojno in z odkritim čelom. Tega ne povemo “demokratom”<span id="ftn138_return"><a class="notelink" title="Mišljeni so slovenski pripadniki vsedržavne JDS." href="#ftn138"><sup>138</sup></a></span> in drugim centralistom, ki so naši načelni politični nasprotniki, ampak tistim “tudi” – opozicijskim strankam in skupinam, ki hočejo v – kalnem ribariti. Tega je konec. Vsak povej odkrito ali si na levi ali si na desni strani! In to, kje si hodil doslej!</p></div><!--Notes in [div]--><div class="notes"><div class="noteHeading">Opombe</div><div class="note" id="ftn137"><p><a class="link_return" title="Pojdi nazaj k besedilu" href="#ftn137_return"><sup>137.</sup></a> <span class="noteBody"><span style="font-style:italic">Avtonomist</span>, leto II, št. 23, 10. 6. 1922, Organizacijska vest. – ZSA so ustanovili 1. 6. 1922 v Ljubljani.</span></p></div><div class="note" id="ftn138"><p><a class="link_return" title="Pojdi nazaj k besedilu" href="#ftn138_return"><sup>138.</sup></a> <span class="noteBody">Mišljeni so slovenski pripadniki vsedržavne JDS.</span></p></div></div></div></body></html>