<?xml version="1.0" encoding="UTF-8"?><!DOCTYPE html><html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="sl" xml:lang="sl">
   <head>
      <title>Parlament kot teater O slovenskem parlamentarizmu</title>
      <link rel="stylesheet" type="text/css" href="css/main.css" />
   </head>
   <body>
      <section epub:type="chapter"><a id="uvod"></a>
         
         <h2 class="text-center">Parlament kot teater<sub class="citation">pog.a.</sub></h2>
         
         <h2 class="text-center subheader">O slovenskem parlamentarizmu<sub class="citation">pog.a.</sub></h2>
         <a id="p-8"></a><p>Parlament ni le osrednje predstavniško in zakonodajno telo v državi s sistemom
            parlamentarne demokracije, marveč tudi (in zlasti) izrazito politična institucija.
            Poleg tistih funkcij, ki so jih parlamenti namenili pisci ustave, je hkrati stičišče
            političnih konceptov, strinjanj in nestrinjanj, zrcalo vsega, kar ljudje pojmujejo
            pod pojmom politika. Zato ni nenavadno, da so parlamenti vseh vrst pogosto predmet
            analiz in najrazličnejših raziskav, ki so v sedanjem času vse bolj interdisciplinarne
            in vse bolj kompleksne. Če so se raziskovalci parlamentov nekoč v glavnem usmerjali
            v
            klasične politične analize in zgodovinarske interpretacije, se sedaj vse bolj ozirajo
            po novih in drugačnih pristopih. Ob trdih in suhih dejstvih so v ospredju
            antropološki vidiki delovanja parlamenta, jezikovne analize političnega diskurza,
            analize ustnih virov in obsežne kvantitativne konceptualne analize parlamentarnega
            govora. Raziskovalci parlamenta ne vidijo več zgolj kot zakonodajalca, vse bolj
            vidijo teater. Parlament ima tudi širšo družbeno funkcijo, parlament ima nenazadnje
            tudi kulturno funkcijo. Parlament je javni prostor, ki legitimira, a hkrati
            izobražuje in zabava.<sub class="citation">ods.a.1.</sub></p>
         <a id="p-9"></a><p>Morje raziskav parlamentarizma je nedvomno brezbrežno in pričujoče delo ga nikakor
            nima namena ne načeti ne zamejiti. Nasprotno, njegov temeljni namen je na eni strani
            ponuditi nepretenciozno ogrodje bodočih raziskav, po drugi strani pa širšemu bralstvu
            omogočiti lažje razumevanje fenomena parlamentarizma. Po svojem konceptu je najbolj
            klasičen politično-zgodovinski pregled, ki ga v prvi vrsti lahko razumemo kot
            <q>podnapis</q> h gradivu, najrazličnejšim informacijam in številnim virom o
            sodobni slovenski politiki in parlamentu. Izraz parlament je v tem delu sopomenka
            za
            Državni zbor. Državnega sveta, nepopolnega drugega doma parlamentarnega sistema, se
            monografija ne dotika, saj v širši družbeni percepciji večina ljudi enači slovenski
            parlament le z Državnim zborom.<sub class="citation">ods.a.2.</sub></p>
         
         <p class="milestone text-center">* * *</p>
         <a id="p-10"></a><p>Eden temeljnih virov za zgodovino parlamentarizma so dobesedni zapisi sej – stavki,
            ki jih poslanci in poslanke izrečejo v svojih razpravah. Te v skoraj vseh evropskih
            državah digitalizirajo in omogočajo široko dostopnost ter s tem številne primerjave.
            V Sloveniji digitalizacijo sistematično izvaja Inštitut za novejšo zgodovino (portal
            Zgodovina Slovenije – SIstory), pri čemer sledi ambiciji, da bi nekoč v sodelovanju
            z
            drugimi institucijami vzpostavili bazo zapisov vseh predstavniških teles, v okvire
            katerih je sodilo slovensko ozemlje. To je sicer že svojevrsten izziv, saj je bilo
            ozemlje včlenjeno v številne državne tvorbe. Parlamentarni začetki so v habsburški
            monarhiji, katere stenografski protokoli za dunajski državni zbor (Reichsrat) so že
            digitalizirani,<sup><a href="#ftn1" id="note1" title="Stenographische Protokolle des Abgeordnetenhauses des Reichsrates 1861-1918. Dostopno na: ALEX – Historische Rechts- und Gesetztexte. 1861-1918, http://alex.onb.ac.at/spa.htm, (3. 7. 2014) .">[1]</a></sup> a ostalo je še ogromno
            gradiva deželnih zborov (Landtag) – kranjskega, štajerskega, goriškega, koroškega,
            istrskega. Ti so bili pisani bodisi v slovenskem bodisi nemškem jeziku (istrski tudi
            v italijanskem in hrvaškem) in celo v različnih črkopisih.<sup><a href="#ftn2" id="note2" title="Prvi sklic kranjskega deželnega zbora 1861 – 1863 tako obsega cca. 735 strani in je v glavnem v gotici, od tega je 8 strani pisane gotice, kakšen kratek pasus je v slovenščini, celo v bohoričici.">[2]</a></sup> Po razpadu
            monarhije je bilo slovensko ozemlje del prve jugoslovanske države, sprva Kraljevine
            Srbov, Hrvatov in Slovencev, nato Kraljevine Jugoslavije. Parlament, imenovan Narodna
            skupščina, je bil v Beogradu, s tem da je bil po uveljavitvi diktature kralja
            <a id="oseba-1"></a>Aleksandra Karađorđevića<sup><a class="person" href="toc-persons.xhtml#pers.KaradordevicAleksandar" title="Imensko kazalo: oseba št. 1">[os.]</a></sup>
            izvoljen na javnih volitvah pod pritiski vsakokratnega režima. Te beležke so deloma
            že digitalizirane, a je za obdelavo spet problematičen črkopis zapisa, saj so deloma
            v latinskem alfabetu deloma v cirilskem. Zgodi se celo, da je slovenski govor
            stenografiran cirilsko.<sup><a href="#ftn3" id="note3" title="Sejni zapisi izvršnih in zakonodajnih teles: Jugoslavija. Dostopno na: Zgodovina Slovenije – SIstory. 1919-1950, http://www.sistory.si/publikacije/?menu=396, (3. 7. 2014) .">[3]</a></sup>
            <sub class="citation">ods.a.3.</sub></p>
         <a id="p-11"></a><p>Po drugi svetovni vojni je bilo slovensko ozemlje vključeno v drugo, <a id="oseba-2"></a>Titovo<sup><a class="person" href="toc-persons.xhtml#pers.BrozJosip" title="Imensko kazalo: oseba št. 2">[os.]</a></sup> Jugoslavijo in Slovenija je sploh prvič
            postala politična enota s svojo ustavo in svojo skupščino. Toda o klasičnem
            parlamentarizmu tedaj ne moremo več govoriti, saj je kljub obstoju skupščine in
            volitvam ves čas obstajala le ena politična stranka. Poleg enostrankarstva sta bili
            ključni značilnosti povojnega sistema še konstantno oddaljevanje od principov
            delovanja klasičnega parlamentarnega sistema in postopno uvajanje specifičnega
            korporativističnega sistema, ki je doseglo višek z zadnjo temeljito ustavno reformo
            leta 1974. Uveden je bil delegatski sistem, nepregleden in neživljenjski posreden
            koncept totalnega samoupravljanja. Zapise republiške skupščine pospešeno
            digitaliziramo; zapisi današnjega slovenskega parlamenta – Državnega zbora, prvič
            izvoljenega decembra 1992, pa so že v celoti digitalizirani.<sup><a href="#ftn4" id="note4" title="Sejni zapisi so objavljeni na portalu Državnega zbora RS.Državni zbor – Po datumu seje. 1992-2014, http://www.dz-rs.si/wps/portal/Home/deloDZ/seje/sejeDrzavnegaZbora/PoDatumuSeje, (3. 7. 2014) .">[4]</a></sup> Tisoče strani besed v
            parlamentu niso nikdar izrečene zaman, četudi se lahko to tako komu zdi, zlasti, ko
            se sooči z njihovim skoraj neobvladljivim obsegom. S tem politično-zgodovinskim
            pregledom bo <q>listanje</q> po zapisih v zadnjih dvajsetih letih lažje, dogodki bodo
            bolj razumljivi, kontekst bo jasnejši. <sub class="citation">ods.a.4.</sub></p>
         <a id="p-12"></a><p>V nadaljevanju načrtujemo v okviru zbirke Parlamentaria pripraviti še nekaj podobnih
            kratkih <q>pojasnjevalnih</q> pregledov, ki bodo obravnavali dunajski državni zbor
            (od začetka t. i. ustavne dobe v stari Avstriji 1861 do razpada habsburške monarhije
            leta 1918), deželne zbore, beograjsko skupščino iz časov Kraljevine SHS / Jugoslavije
            in povojno republiško in zvezno skupščino iz socialistične Jugoslavije.<sub class="citation">ods.a.5.</sub></p>
         
         <p class="milestone text-center">* * *</p>
         <a id="p-13"></a><p>V monografiji je veliko dobesednih citatov, saj parlament najbolje govori sam o sebi;
            pred besedo zgodovinarja je beseda poslank in poslancev. Morda se utegne zdeti, da
            je
            v navedkih podane veliko zelo polemične razprave, veliko besed in izjav, ki utegnejo
            parlament prikazati v šaljivi (celo posmehljivi) luči. Toda pri pisanju zgodovine
            političnih institucij (še zlasti pri pisanju zgodovine parlamenta) je nemalokrat bolj
            povedno to, kar razdvaja, ločuje, kar izstopa in odstopa. Bolj kot KAJ je parlament
            storil, je pomembno KAKO je bilo nekaj storjeno, na kakšen način so poslanci
            razpravljali in sprejemali odločitve. Kajti če je parlamentarna demokracija
            <q>government by talking</q>, je gotovo pomembno, na kakšen način ta izmenjava
            mnenj zares poteka.<sup><a href="#ftn5" id="note5" title="Ogrodje dela predstavlja študija Državni zbor 1992 – 2012. O slovenskem parlamentarizmu, ki jo je financiral Državni zbor. Vodji Raziskovalno-dokumentacijskega sektorja DZ mag. Tatjani Krašovec se za njeno vsestransko pomoč najlepše zahvaljujem. Prvi osnutek besedila je pregledal žal pokojni prof. dr. Janez Cvirn, ki je utiral pot slovenskim raziskavam zgodovine parlamentarizma. Da je pričujoče delo v taki obliki sploh lahko izšlo, sta poskrbela urednika dr. Andrej Pančur in dr. Mojca Šorn. Obema gre še posebna zahvala.">[5]</a></sup>
            <sub class="citation">ods.a.6.</sub></p>
         
      </section>
      <footer><br /><hr />
         <section epub:type="footnotes">
            <h3>Opombe:</h3>
            <p id="ftn1"><sup>[<a href="#note1">1</a>]</sup> 
               Stenographische Protokolle des Abgeordnetenhauses des Reichsrates 1861-1918. Dostopno na: ALEX – Historische Rechts- und Gesetztexte.  1861-1918, <a target="_blank" href="http://alex.onb.ac.at/spa.htm">http://alex.onb.ac.at/spa.htm</a>, (3. 7. 2014) [<a href="bibliogr.xhtml#bibl.-Stenographische-1861-1918">bibl</a>].
            </p>
            <p id="ftn2"><sup>[<a href="#note2">2</a>]</sup>  Prvi sklic kranjskega deželnega zbora 1861 – 1863 tako
               obsega cca. 735 strani in je v glavnem v gotici, od tega je 8 strani pisane
               gotice, kakšen kratek pasus je v slovenščini, celo v bohoričici.
            </p>
            <p id="ftn3"><sup>[<a href="#note3">3</a>]</sup> 
               Sejni zapisi izvršnih in zakonodajnih teles: Jugoslavija. Dostopno na: Zgodovina Slovenije – SIstory.  1919-1950, <a target="_blank" href="http://www.sistory.si/publikacije/?menu=396">http://www.sistory.si/publikacije/?menu=396</a>, (3. 7. 2014) [<a href="bibliogr.xhtml#bibl.-Sejni-1919-1950">bibl</a>].
            </p>
            <p id="ftn4"><sup>[<a href="#note4">4</a>]</sup>  Sejni zapisi so objavljeni na portalu Državnega zbora
               RS.Državni zbor – Po datumu seje.  1992-2014, <a target="_blank" href="http://www.dz-rs.si/wps/portal/Home/deloDZ/seje/sejeDrzavnegaZbora/PoDatumuSeje">http://www.dz-rs.si/wps/portal/Home/deloDZ/seje/sejeDrzavnegaZbora/PoDatumuSeje</a>, (3. 7. 2014) [<a href="bibliogr.xhtml#bibl.-Drzavni-1992-2014">bibl</a>].
            </p>
            <p id="ftn5"><sup>[<a href="#note5">5</a>]</sup>  Ogrodje dela
               predstavlja študija Državni zbor 1992 – 2012. O slovenskem parlamentarizmu, ki jo
               je financiral Državni zbor. Vodji Raziskovalno-dokumentacijskega sektorja DZ mag.
               <a id="oseba-3"></a>Tatjani Krašovec<sup><a class="person" href="toc-persons.xhtml#pers.KrasovecTatjana" title="Imensko kazalo: oseba št. 3">[os.]</a></sup> se za njeno
               vsestransko pomoč najlepše zahvaljujem. Prvi osnutek besedila je pregledal žal
               pokojni prof. dr. <a id="oseba-4"></a>Janez Cvirn<sup><a class="person" href="toc-persons.xhtml#pers.CvirnJanez" title="Imensko kazalo: oseba št. 4">[os.]</a></sup>, ki je
               utiral pot slovenskim raziskavam zgodovine parlamentarizma. Da je pričujoče delo v
               taki obliki sploh lahko izšlo, sta poskrbela urednika dr. <a id="oseba-5"></a>Andrej Pančur<sup><a class="person" href="toc-persons.xhtml#pers.PancurAndrej" title="Imensko kazalo: oseba št. 5">[os.]</a></sup> in dr. <a id="oseba-6"></a>Mojca Šorn<sup><a class="person" href="toc-persons.xhtml#pers.SornMojca" title="Imensko kazalo: oseba št. 6">[os.]</a></sup>. Obema gre še posebna
               zahvala.
            </p>
         </section>
      </footer>
   </body>
</html>