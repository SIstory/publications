<?xml version="1.0" encoding="UTF-8"?>
<div xmlns="http://www.tei-c.org/ns/1.0" xml:id="kapelski-appx" xml:lang="sl" type="part">
    <head>Velikonočna pejsem<note place="foot" xml:id="note.141" n="141">
            <p xml:id="kapelski-appx.1" n="1">Prolog Tretjega dela Pasijona v verzu 1813 napove, da
                se bo prikaz Jezusovega vstajenja sklenil z velikonočno pesmijo: <hi rend="italic"
                    >Kader žiə vse bode minulu / inu s tej velikunačni pesmi se sklenilu …</hi>
                Napove jo tudi sv. Janez v repliki 479, ko pravi: <hi rend="italic">Pujte od gar
                    vstajanja vsi z mano</hi> (verz 2568) in sledeča didaskalija. To je bila
                najverjetneje stara <hi rend="italic">Velikonočna pejsem,</hi> ki v rokopisu
                Kapelskega pasijona ni zapisana, ker so jo ljudje znali na pamet, saj je bila ena
                najbolj znanih in razširjenih pesmi iz srednjeveške pesemske tradicije. Kakor navaja
                Ivan Grafenauer v študiji <hi rend="italic">Ta stara velikonočna pejsen in še
                    kaj</hi> za njeno nemško predlogo, se je tudi slovenska velikonočna pesem
                verjetno pela »pri obredu vstajenja, splošno pa pri obrednem prizoru obiska pri
                praznem božjem grobu, pri slovesni maši ob velikonočnih praznikih; pela se je za
                tedeumom pri velikonočnih jutranjicah, pred pridigo in po pridigi v velikonočnem
                času, izmenično s kiticami Marijine antifone <hi rend="italic">Regina coeli
                    laetare</hi> pri slovesnih večernicah – pri teh pač s pripevom aleluja (nam.
                Kyrie eleison) – pa tudi pri velikonočnih igrah in procesijah zunaj cerkve in ob
                drugih priložnostih, tudi zgolj posvetnih.« (Grafenauer 1980: 246)</p>
            <p xml:id="kapelski-appx.2" n="2">Poleg tega, da so verniki to pesem peli tako pogosto
                med liturgijo in drugimi obredi v cerkvi, je pomembna Grafenauerjeva navedba, da je
                velikonočna pesem prestopila cerkveni obseg in so jo kot ljudsko pesem peli tudi
                »pri velikonočnih igrah in procesijah zunaj cerkve«, kar natanko ustreza kontekstu
                Kapelskega pasijona. Poleg tega je zanimiva njegova omemba prepletanja z antifono
                    <hi rend="italic">Regina coeli laetare,</hi> katere priredbo Kapelski pasijon
                vsebuje v pesmi angelov ob vstajenju (verzi 2266–2284). Zato je Marijan Smolik lahko
                zapisal, da je »starodavna prazniška pesem« povsem obvladovala velikonočni praznik
                (prim. opombo <ref target="#note.124">124</ref> k didaskaliji ob koncu vstajenjskega
                prizora).</p>
            <p xml:id="kapelski-appx.3" n="3"><hi rend="italic">Velikonočna pejsem</hi> je zato
                organski in historično pristen del Kapelskega pasijona kot igre, čeravno ni <hi
                    rend="italic">verbatim</hi> navzoča v samem rokopisu kot tekst, je pa napovedana
                v prologu in omenjena v didaskaliji in s tema referencama posredno navzoča kot obče
                mesto velikonočnega praznovanja.</p>
            <p xml:id="kapelski-appx.4" n="4">Tu jo objavljamo v redakciji Ivana Grafenauerja, ki je
                v omenjeni študiji raziskal njen nastanek na prehodu iz 12. v 13. stoletje in
                zgodovinski razvoj do protestantov – v Trubarjevi redakciji ima naslov <hi
                    rend="italic">Ta stara velikonočna pejsen</hi> (DC 1584) – in nato v katoliških
                tiskih 17. stoletja. Naša objava prevzema Grafenauerjevo redakcijo izdaje pesmi po
                Schönlebnu (EvL 1672), v kateri je bila najbolj splošno razširjena in kjer ima
                naslov <hi rend="italic">Velikonočna pejsem.</hi> Upoštevali smo tudi Grafenauerjevi
                rekonstrukciji dodatne 3. kitice (sprejel jo je iz t.i. Muzejskega rkp.) in dveh
                verzov v 6. kitici (sprejel ju je iz Kalobskega rkp.).</p>
        </note>
    </head>

    <lg>
        <label>1</label>
        <l>Jezus je od smrti vstal,</l>
        <l>od njega bridke martre;</l>
        <l>obtu se veselimo</l>
        <l>inu Boga hvalimo.</l>
        <l>Kyrie eleison, Christe eleison.</l>
    </lg>

    <lg>
        <label>2</label>
        <l>De bi ne bil od smrti vstal,</l>
        <l>vus volen svet pogublen bil;</l>
        <l>nam se je veseliti,</l>
        <l>nam hoče k troštu priti.</l>
        <l>Kyrie eleison, Christe eleison.</l>
    </lg>

    <lg>
        <label>M<note place="foot" xml:id="note.142" n="142">M pomeni Muzejski rokopis (gl. <ref
                    target="#kapelski-studija-MO.3">Vire</ref>), od koder je Iv. Grafenauer to
                kitico sprejel v svojo redakcijo zaradi pomena, ki jo je v razvoju pesmi imela
                resnica o izvirnem grehu – človekovi nagnjenosti k slabemu.</note>
        </label>
        <l>Hudič je bil človestvu vzel,</l>
        <l>s sabo je je v peku zajeu,</l>
        <l>ondi je milu plakalu,</l>
        <l>božje milosti čakalu.</l>
        <l>Kyrie eleison, Christe eleison.</l>
    </lg>

    <lg>
        <label>3</label>
        <l>Bug je taku milostiv bil,</l>
        <l>svojga Sinka mej nas spustil;</l>
        <l>od Marije je rojen bil,</l>
        <l>vus volen svet obveselil.</l>
        <l>Kyrie eleison, Christe eleison.</l>
    </lg>

    <lg>
        <label>4</label>
        <l>Začel Jude vučiti,</l>
        <l>de bi bogu služili;</l>
        <l>Judje so ze zlo vzeli,</l>
        <l>na križ so ga rezpeli.</l>
        <l>Kyrie eleison, Christe eleison.</l>
    </lg>

    <lg>
        <label>5</label>
        <l>Na križu je to smrt podjel,</l>
        <l>sveti Jožef ga je doli snel,</l>
        <l>Marija prejemala,</l>
        <l>vse kušuvala.</l>
        <l>Kyrie eleison, Christe eleison.</l>
    </lg>

    <lg>
        <label>6</label>
        <l>Noter v grob je položen bil,</l>
        <l>en velik kamen gori djan;</l>
        <l>(K:<note place="foot" xml:id="note.143" n="143">K – verza sta sprejeta iz Kalobskega
                rokopisa, ki edini vsebuje varianto z Jezusovim sestopom v predpekel, od koder je
                odrešil duše vernih (prim. Legiša 1973: 122). To temo v uvodu k vstajenjskemu
                prizoru intenzivno tematizira tudi Kapelski pasijon v verzih 2241, 2250, 2279, 2283,
                2288.</note> doli je pred pekel šel,</l>
        <l>vse verne duše vun spelal.</l>
        <l> Aleluja, aleluja.)</l>
        <l>Na tretji dan je gori vstal</l>
        <l>Inu je v Galilejo šel.</l>
        <l>Kyrie eleison, Christe eleison.</l>
    </lg>

    <lg>
        <label>7</label>
        <l>Ta angel je k tèm ženam djal,</l>
        <l>de je Jezus od smrti vstàl:</l>
        <l>»Pojdite, jogrom pravite,</l>
        <l>prvič Petru oznanite.«</l>
        <l>Kyrie eleison, Christe eleison.</l>
    </lg>

    <lg>
        <label>8</label>
        <l>Marija Magdalena,</l>
        <l>ta je ta prva bila,</l>
        <l>kir je Jezusa vidila</l>
        <l>s svojima dvejma sestrama.</l>
        <l>Kyrie eleison, Christe eleison.</l>
    </lg>

    <lg>
        <label>9</label>
        <l>Sveti Tomaž neoveren bil;</l>
        <l>saj je kumaj tega dobil,</l>
        <l>de je Jezus od smrti vstal,</l>
        <l>nu mu je segel v desno stran.</l>
        <l>Kyrie eleison, Christe eleison.</l>
    </lg>

    <lg>
        <label>10</label>
        <l>Marija Divica,</l>
        <l>bodi naša pomočnica</l>
        <l>pruti Bogu nebeškimu</l>
        <l>nu usmilenimu Jezusu.</l>
        <l>Kyrie eleison, Christe eleison.</l>
    </lg>

    <lg>
        <label>11</label>
        <l>Aleluja pojemo,</l>
        <l>Kristusa Jezusa hvalimo,</l>
        <l>lubo Divico Marijo</l>
        <l>tèr vso nebeško družino.</l>
        <l>Kyrie eleison, Christe eleison.</l>
    </lg>

    <lg>
        <label>12</label>
        <l>Aleluja, aleluja,</l>
        <l>aleluja.</l>
        <l>Nam se je veseliti,</l>
        <l>nam hoče k troštu priti.</l>
        <l>Kyrie eleison, Christe eleison.</l>
    </lg>
</div>
